შენ ჯვარს იწერდი იმ ღამეს მერი 
მერი იმ ღამეს მაგ თვალთა კვდომა 
სანდომიან ცის ელვა და ფერი 
მწუხარე იყო ვით შემოდგომა 


აფეთქებული და მოცახცახე 
იწვოდა ნათელ ალთა კრებული 
მაგრამ სანთლებზე უფრო ეგ სახე 
იყო იდუმალ გაფითრებული 


იწვოდა ტაძრის გუმბათი კალთა 
ვარდთა დიოდა ნელი სურნელი 
მაგრამ ლოდინით დაღალულ ქალთა 
სხვა არის ლოცვა განუკურნელი 


მესმოდა შენი უგონო ფიცი 
მერი ძვირფასო დღესაც არ მჯმრა 
ვიცი წამება მაგრამ არ ვიცი 
ეს გლოვა იყო თუ ჯვარისწერა 


ლოდებთან ვიღაც მწარედ გოდებდა 
და ბეჭდების თვლებს ქარში კარგავდა 
იყო ობლობა და შეცოდება 
დღესასწაულს კი ის დღე არ ჰგავდა 


